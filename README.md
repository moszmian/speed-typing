# speed-typing
Intended for Polish language. 
Instruction in Polish below.

Informacja wstępna: W celu poprawnego wczytania zdań z bazy, program oraz baza powinny się znajdować w tym samym folderze (w szczególności oba mogą być umieszczone na pulpicie).
To jest program, który losowo wyświetli zdanie z bazy zdań. Twoim zadaniem jest je przepisać- poprawnie, oraz w jak najkrótszym czasie. Utrudnieniem jest to, że nie będziesz widzieć wpisywanego przez siebie tekstu. Czas jest mierzony od momentu wprowadzenia przez Ciebie pierwszego znaku, do momentu naciśnięcia ostatniego znaku. Możesz używać klawisza Backspace, jeżeli chcesz nanieść poprawki, jednak pamiętaj, że zajmuje to dodatkowy czas. Wprowadzony tekst zatwierdzasz poprzez naciśnięcie klawisza Enter. Program następnie:
1) wyświetla wpisany przez Ciebie tekst,
2) zaznacza ewentualne błędy, jakie popełniłeś/aś przy wpisywaniu. Robi to na dwa sposoby, w zależności od „kategorii” błędu:
- między nawiasy kwadratowe – [ ] – brane są znaki niepoprawne lub nadmiarowe,
- między nawiasy klamrowe – { } – brane są znaki, których na danej pozycji zabrakło (jeżeli wpiszesz zbyt mało liter w porównaniu ze wzorcem zdania).
(Uwaga: jako poprawne liczone są jedynie poprawne znaki na poprawnych pozycjach. Oznacza to, że jeżeli przykładowym zdaniem wzorcowym będzie „Ala ma kota”, a wpiszesz zdanie „Alama kota”, to wszystkie znaki poza trzema pierwszymi będą zinterpretowane jako błędne, gdyż czwartym znakiem powinna być spacja, a jest nim „m”, piątym znakiem powinno być „m”, a jest nim „a”, i tak dalej, aż do jedenastego znaku, którym powinno być „a”, a u Ciebie nie ma go wcale.)
3) pokazuje liczbę błędów oraz ich procent w całym wpisanym przez Ciebie ciągu znaków,
4) pokazuje, ile czasu zajęło Ci wpisanie tekstu (nie licząc wciśnięcia klawisza Enter, ale licząc naciśnięcia Backspace).

Po wyświetleniu tych statystyk masz opcję wciśnięcia 1, aby wylosować następne zdanie z bazy (zadbałem o to, by zdania powtarzały się możliwie rzadko), albo 0, aby zakończyć działanie programu.
Dodatkowe uwagi dotyczące wpisywania:
1)	Nie kombinuj przesadnie z wprowadzaniem- ogranicz się do klawiszy Enter, Backspace, prawy Alt - tylko przy wpisywaniu polskich znaków - oraz do klawiszy zawierających znaki, które wpisujesz. Wykorzystywanie innych klawiszy może doprowadzić do niepoprawnego odczytu napisanego przez Ciebie tekstu. To jest prosty program i jego obsługa jest równie prosta.
